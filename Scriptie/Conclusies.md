
# 5 Conclusies

Bij het begin van het project was de opdracht nog vrij vaag. Er werd gevraagd om de applicatie "Maät" te testen met behulp van de technologie "Coded User Interface Testing" (of afgekort Coded UI Testing). Het concept hiervan is simpel. Namelijk testen op zulke manier alsof een eindgebruiker met de applicatie aan het werken is. Er worden dus geen stukken code rechtstreeks getest maar alles gebeurt op een natuurgetrouwe manier via de UI. 

De oorspronkelijke verwachting van het project was dat er 12 weken lang tests gingen geschreven worden om zo elk aspect van de applicatie te testen. Het stappenplan ging zijn om eerst te leren werken met de Coded UI-technologie, vervolgens dit uit te testen op kleine applicaties, en nadien op Maät te gaan werken. Ook was het oorspronkelijk de bedoeling om een rapport te schrijven voor Calidos met daarin alle opmerkingen over hoe de applicatie beter kan opgebouwd worden om het testen makkelijker te maken. 

Na het leren werken met Coded-UI testing en enkele vergaderingen, werd het duidelijk dat er niet alleen getest moest worden, maar dat er ook een checklist moest opgesteld worden die alle te testen paradigma's bevat. Ook moest er een guideline opgesteld worden die de beschrijving bevat van hoe alles moet getest worden. In een log-document moesten dan alle tegengekomen fouten of moeilijkheden gedocumenteerd worden ter voorbereiding van het rapport voor Calidos. 

Dit systeem ligt aan de basis van het schrijven van tests, maar na het schrijven van tests werd geconcludeerd dat dit alleen geen werkend systeem is. Er moet namelijk gerapporteerd kunnen worden wat de resultaten van de tests zijn, en dit op een overzichtelijke manier zodat de baas en de klant in één oogopslag kunnen zien hoever het ontwikkelen van de applicatie staat. Daarom is er nog een systeem bijgebouwd dat automatisch de uitgevoerde tests verwerkt en resultaten toont in een tabel op het scherm. 

De algemene conclusie van het project is dus dat de opdracht in het begin vrij simpel leek, maar uiteindelijk toch veel meer bleek te omvatten dan oorspronkelijk gedacht. 
