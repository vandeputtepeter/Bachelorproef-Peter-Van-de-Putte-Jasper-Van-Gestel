## 2.1 Ontwikkelingsproces

In dit hoofdstuk bespreken we voornamelijk de methoden, denkwijzen en technieken die gehanteerd werden tijdens onze stage. Zo zullen we het hebben over hoe we van scratch en met "zero" kennis stelselmatig aan de thesis gestart zijn.

Dit hoofdstuk is ingedeeld in 4 delen:

**Hiërarchisch navigatie ontwerp**

We moesten bij aanvang leren werken met de applicatie en ontdekken welke testing tools er beschikbaar waren om Coded UI Testing te kunnen doen. Daarbovenop moesten we nog eens leren werken met de nieuwe Windows 10, dat noodzakelijk was, aangezien we met een Windows 10 applicatie zaten. Om een duidelijk beeld te krijgen van de applicatie hebben we gekozen om een hiërarchisch ontwerp te maken van de applicatie, zodat we bekend raakten met hoe de applicatie werkt.

**Benamingen van methoden**

In het totaal moet dit onderdeel wel zo'n kleine 10 keer herschreven zijn geweest. Elke keer wanneer we een meeting hadden waren er bijvoorbeeld al bedenkingen bij de vorige versie. Dit onderdeel is een van de belangrijkste onderdelen als we het hebben over overzichtelijkheid en uniformiteit. Wanneer iedereen dezelfde regels en richtlijnen volgt, is het makkelijker om je hoofd erbij te houden en duidelijkheid te creëren voor alle ontwikkelaars.

**Bestandsstructuur**

De bestandsstructuur is ook een vrij belangrijk onderdeel als we over duidelijkheid spreken. Zo was het noodzakelijk te documenteren hoe de structuur in elkaar zat. Zo kan ook in de toekomst verzekerd worden dat het op een zo duidelijk mogelijke manier zal gebeuren die overeenkomt met de bestanden die wij hebben aangemaakt tijdens ons stageverblijf bij Calidos.

**How to test**

Uiteraard is er ook lange tijd over gegaan vooraleer we weg waren met de testing tools. Na 1 a 2 weken filmpjes bekijken, webblogs en fora lezen en experimenteren met onder andere de Coded UI Test Builder zijn we stillaan gestart met het effectieve werk. Maar wat we dan allemaal geleerd hebben in die eerste weken is natuurlijk ook belangrijk te noteren. In dit onderdeel wordt dit allemaal beschreven.
