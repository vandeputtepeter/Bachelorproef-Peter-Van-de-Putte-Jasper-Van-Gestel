# 2 Ontwikkelingsproces

In dit deel bespreken we voornamelijk de methoden, denkwijzen en technieken die gehanteerd werden tijdens onze stage. Zo zullen we het hebben over hoe we van scratch en met "zero" kennis stelselmatig aan de thesis gestart zijn.


## 2.1 Hiërarchisch navigatie ontwerp

Bij aanvang van de stage was het de bedoeling te leren werken met de applicatie en te ontdekken welke testing tools er beschikbaar waren om Coded UI Testing te kunnen uitvoeren. Daarbovenop moest er geleerd worden om te werken met het nieuwe Windows 10 OS, dat noodzakelijk was, aangezien de applicatie gebouwd is voor Windows 10. Om een duidelijk beeld te krijgen van de applicatie is er een hiërarchisch ontwerp ontwikkelt van de applicatie in de eerste fasen, zodat bekend werd hoe de applicatie werkt en hoe de navigatie van pagina naar pagina in elkaar zat.

## 2.2 Benamingen van methoden

In het totaal moet dit onderdeel wel zo'n kleine 10 keer herschreven zijn geweest. Elke keer wanneer een meeting afgerond was, waren er bijvoorbeeld al bedenkingen bij de vorige versie. Dit onderdeel is een van de belangrijkste onderdelen als het gaat over overzichtelijkheid en uniformiteit. Wanneer iedereen dezelfde regels en richtlijnen volgt, is het makkelijker om het hoofd erbij te houden en duidelijkheid te creëren voor alle ontwikkelaars.

## 2.3 Bestandsstructuur

De bestandsstructuur is ook een vrij belangrijk onderdeel als het gaat over duidelijkheid. Zo was het noodzakelijk te documenteren hoe de structuur in elkaar zat. Zo kan ook in de toekomst verzekerd worden dat de bestandstructuur voortgezet wordt door opvolgers op een duidelijke manier die overeenkomt met de bestanden die aangemaakt zijn geweest tijdens het stageverblijf bij Calidos.

## 2.4 How to test

Uiteraard is er ook lange tijd over gegaan vooraleer de testing tools handig werden in gebruik, aangezien niemand bij Calidos eerder met coded UI testing heeft gewerkt moest dus alles opgezocht en uitgetest worden. Na 1 à 2 weken filmpjes bekijken, webblogs en fora lezen en experimenteren met onder andere de Coded UI Test Builder, werd er stilaan gestart met het effectieve werk. Het was ook noodzakelijk al deze dingen die geleerd werden bij te houden in een goed gedocumenteerde vorm.
